. اینفینیتی از QX80 مونوگراف در نمایشگاه خودروی نیویورک رونمایی کرد . سرانجام #اینفینیتی از نمونه‌ی مفهومی شاسی‌بلند خود رونمایی کرد. هرچند هنوز تصاویری از طراحی داخلی خودرو منتشر نشده است. .  اینفینیتی مونوگراف دقیقاً شبیه به تیزرهای منتشرشده از آن در چند روز گذشته است. این مدل که حالا در #نمایشگاه_خودروی_نیویورک رونمایی شده است، آینده‌ی اینفینیتی در بازار شاسی‌بلندهای فول‌سایز را به نمایش می‌گذارد. .  این طرح مفهومی به رنگ طلایی و با رگه‌های کرومی تزئین شده است. ستون جلویی و مشکی‌رنگ #خودرو شمایل ویژه‌ای به ظاهر مونوگراف داده است و دستگیره‌‌ی درها نیز نمای زیبایی دارند. تایرهای خودرو روی رینگ‌های دورنگ ۲۴ اینچی سوار شده‌اند و طبق ادعای اینفینیتی، ظاهر آن‌ها شبیه به رینگ‌های ۲۶ اینچ است. یکی از به‌روزرسانی‌های قابل پیش‌بینی، قوس زیاد جلوپنجره است که در سایر مدل‌های جدید اینفینیتی نیز دیده می‌شود. این جلوپنجره بلندتر و کشیده‌تر است و با الگوهای توری تزئین شده است. .  اینفینیتی در قسمت جلوی خودرو از چراغ‌های LED شبیه به دکمه‌های #پیانو استفاده کرده است. این طراحی در سایر نمونه‌های کانسپت نیز دیده می‌شود. چراغ‌های جلو تا لبه‌ی کاپوت پیش رفته‌اند و به یک نوار باریک از چراغ‌های رانندگی در روز (Driving Light) ختم شده‌اند. نمای پشتی خودرو نیز با چراغ‌های مشابه اما باریک‌تر، به همراه اگزوزهای کشیده تزئین شده است. یک باله‌ی عقب نیز به‌منظور هدایت بهتر جریان هوا در انتهای بدنه نصب شده است. ستون انتهایی بدنه هم دستخوش تغییر شده است. .  متأسفانه اینفینیتی تصاویری از نمای داخلی خودرو منتشر نکرده، اما گفته است، زمانی که درهای خودرو باز شوند، یک رکاب آلومینیومی به مسافران برای ورود به خودرو کمک خواهد کرد. .  اینفینیتی می‌گوید این نمونه‌ی مفهومی مثالی از چگونگی پیشرفت طراحی بدنه‌ی شاسی‌بلند QX80 در طول زمان است. این مدل مفهومی اولین محصول با نام مونوگراف است که انتظار می‌رود که در سایر طراحی‌های اینفینیتی در آینده نیز به کار گرفته شود. zoomit.ir #car #auto #luxury #newyork #exhibition #cars #tech